# Programlama Dillerine ve Araçlarına Başlangıç

Bu ders programlama dillerinin temellerini kapsıyor. Bahsi geçilen konular günümüzdeki çoğu modern programlama dillerine uygulanabilir durumda. Dersin 'Programlama Araçları' kısmında ise,  yazılım hayatınızda size yardımcı olacak kullanışlı araçları öğreneceksiniz. 

![Programlamaya Giriş](../../sketchnotes/webdev101-programming.png)
>  Grafik Çizeri: [Tomomi Imura](https://twitter.com/girlie_mac)

## Ders Öncesi Ara Sınav
[Ara Sınav](https://ashy-river-0debb7803.1.azurestaticapps.net/quiz/1)

## Giriş

Bu derste aşağıdaki konuları işleyeceğiz: 

- Programlama nedir?
- Programlama dilleri tipleri
- Bir programın temel bileşenleri
- Profesyonel geliştiriciler için kullanışlı yazılım ve programlama araçları.


> Bu dersi [Microsoft Learn](https://docs.microsoft.com/learn/modules/web-development-101/introduction-programming?WT.mc_id=academic-13441-cxa) sitesinden de alabilirsin!

## Programlama Nedir?

Programlama (ya da kodlama) bilgisayar veya mobil cihazlara talimat verilme sürecidir. Bu talimatları, daha sonra cihaz tarafından yorumlanacak programlama dilleri ile yazıyoruz. Bu talimatlar bütünü karşımıza sıkça *program*, *bilgisayar programı*, *uygulama (app)*, ve *yürütülebilir program* olarak çıkabilir. 

Bir *program* kod ile yazılmış herhangi bir şey olabilir; Websiteleri, oyunlar, ve telefon uygulamaları buna örnekler olarak gösterilebilir. Kod yazmadan bir program oluşturmak mümkün olsa da, altta yatan mantık cihaz tarafından yorumlanır ve bu mantık büyük olasılıkla bir yerlerde kodla yazılmıştır. *Çalışan* veya kod *çalıştıran* bir program talimatları yerine getirir. Aynı bu dersi okuduğunuz cihazın ekranınıza yazdırmak için bir program çalıştırıyor olduğu gibi.

✅ Araştırma Zamanı: Dünyanın ilk bilgisayar programcısı kim olarak kabul ediliyor?

